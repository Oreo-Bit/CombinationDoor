Il metaverso è un’ipotetica iterazione di internet come unico mondo virtuale e immersivo, attraverso 
l’utilizzo di specifiche apparecchiature. L’avanzamento tecnologico nel campo della realtà virtuale, con la 
nascita e lo sviluppo dei visori, sta contribuendo alla concretizzazione di questa nuova realtà. Ci sono 
diverse piattaforme che attualmente si stanno focalizzando sullo sviluppo del metaverso, in particolare le 
piattaforme Decentraland e Spatial. Questo lavoro di tesi si propone come obbiettivo lo studio e l’analisi 
delle funzionalità che queste due piattaforme permettono di realizzare. Sono state sviluppate due scene, 
una per ciascuna delle piattaforme trattate. 
Nella prima scena, l’utente deve testare il sistema di sicurezza della sua nuova porta, quest’ultimo è basato 
su una combinazione di quattro numeri, se la combinazione inserita sarà corretta la porta si aprirà e la 
stanza sarà accessibile; in caso contrario, la porta resterà chiusa e la stanza risulterà inaccessibile. 
Ciò è stato possibile, attraverso la modifica del codice TypeScript della scena, in cui sono state 
implementate delle funzioni che si occupano del controllo sulla combinazione inserita, dell’animazione 
della porta e della gestione generale della scena. 
Nella seconda scena è stata realizzata un’aula virtuale in cui svolgere una lezione didattica, il docente 
presenterà il materiale didattico su di una lavagna e ciascuno studente assisterà alla lezione seduto nel 
proprio banco. 
In particolare, attraverso l’aggiunta del plugin Spatial-SDK all’interno dell’editor di Unity, sono state inserite 
delle componenti per la gestione della visualizzazione dei contenuti multimediali e dei punti in cui gli avatar 
possono sedersi. 
Dallo sviluppo di queste due scene è emerso che sono innumerevoli le possibilità realizzabili in questo 
campo. Tuttavia, al fine di creare scene più complesse sono necessari ulteriori miglioramenti nel panorama 
delle funzionalità, essendo ancora in via di sviluppo.
